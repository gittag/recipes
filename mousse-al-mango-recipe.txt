RICETTA
MOUSSE AL MANGO
 

300 g	polpa di mango
q.b.	succo di limone
100 g	zucchero a velo
6 g	gelatina
300 g	panna fresca
-	 
100 g	dadini di mango sciroppati
 

Preparate la polpa di mango. Prendete dei mango maturi (dovrebbero bastarne un paio per queste dosi), pelate via la scorza (l'ideale è usare un pelapatate, altrimenti va bene uno spelucchino), poi tagliate la polpa in pezzetti ed eliminate il nocciolo. Pesate quindi 300 g di polpa di mango e versatela in una ciotola capiente. Aggiungete qualche goccia di succo di limone e lo zucchero a velo, frullate con un mixer ad immersione fino ad ottenere un composto liscio. Coprite con pellicola trasparente a contatto sulla superficie del composto, quindi riponete la ciotola in frigorifero.
Quando la purea di mango sarà fredda di frigorifero versatene circa 1/4 in una ciotolina, scaldatela al microonde fino a circa 60°, aggiungete la gelatina (ammollata e strizzata) e fatela sciogliere. Aggiungete al resto della purea di mango, mescolate bene.
Montate la panna fino a quando è lucida e raggiunge il massimo del volume, ma non è ancora stabile (in gergo: semimontata).
Versate poco alla volta la panna sulla purea di mango, mescolando dal basso verso l'alto per amalgamarla bene e senza far perdere volume.
Prendete i dadini di mango sciroppati, aggiungeteli alla mousse e mescolate il minimo per distribuirli uniformemente.

 